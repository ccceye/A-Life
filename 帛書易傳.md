# 帛書易傳

### 帛書易傳目錄

繫辭傳
二三子問
易之義（衷）
要
繆和
昭力

凡例：

聖：帛書原文作。內文依今文作「聖」。
悔：帛書原文作上每下心。內文依今文作「悔」。

---

## 《繫辭傳》（帛本不分上下）


天奠地庳，鍵川定矣。庳高已陳，貴賤立矣。動靜有常，剛柔斷矣。方以類冣，物以群分，吉凶生［矣。在天成馬］，在地成㓝，［變］化見矣。

是［故］剛柔相摩，八卦［相蕩。 鼓之］靁甸，湻之風雨，［日月］運行，一寒［一暑］。

鍵道成男，川道成女。鍵知大始，川作成物。鍵以易，川以閒能。 

易則㑥知，閒則易從。㑥知則有親，㑥從則有功。有親則可久，有功則可大也。可久則賢人之德［也，可大則賢人之業］也。閒易閒而天下之理得，天下之理得而成立乎亓中。 

聖人詆卦觀馬，毄辤焉而明吉凶，剛柔相遂而生變化。 是故吉凶也者得失之馬也，悔閵也者憂虞之馬也，通變化也者進很之馬也，剛柔也者晝夜之馬也。六肴之勭，三亟之道也。 

是故君子之所居而安者，易之○也；所樂而妧，教之始也。君子居則觀亓馬而妧亓辤，勭則觀亓變而妧亓占。是以「自天右之，吉，无不利」也。

緣者，言如馬者也。肴者，言如變者也。吉凶也者，言亓失得也。悔閵也者，言如小疵也。無咎也者，言補過也。 是故列貴賤［者］存乎立，極大小者存乎卦，辯吉凶者存乎辭，　 憂悔閵者存乎分，振无咎存乎謀。是故卦有大小，辤有險易。辤者各指亓所之也。 

 易與天地順，故能論天下之道。卬以觀于天文，顢以觀於地理。是故知幽明之故，觀始反冬，故知死生之說。精氣為物，斿魂為變，故知鬼神之精壯。 與天［地］相校故不回；知周乎萬物，道齊乎天下，故不過；方行不遺；樂天知命，故不憂；安地厚乎仁，故能既；犯回天地之化而不過；曲萬物而不遺；達諸晝夜之道而知。古神无方，易无體。 

一陰一陽之胃道，係之者善也，成之者生也。仁者見之胃之仁，知者見之胃知，百生日用而弗知也。故君子之道鮮。 

聖者仁，壯者勇，鼓萬物而不與衆人同憂，盛德大業，至矣幾。富有之胃大業，日新之胃誠德，生之胃馬。成馬之胃鍵，教法之胃川，極數知來之胃占，迵變之胃事，陰陽之胃神。 

夫易，廣矣大矣，以言乎遠則不過，以言乎近則精而正，以言乎天地之間則備。夫鍵，亓靜也圈，　 亓勭也榣，是以大生焉。夫川，亓靜也斂，亓勭也辟，是以廣生焉。廣大肥天地，變迵肥四［時］，陰［陽］之合肥日月，易簡之善肥至德。 

子曰：「易亓至乎？夫易，聖人之所德而廣業也。知崇卑，效天，卑法地。天地設立，易行乎亓中。誠生○○，道義之門。 

 聖人具以見天下之業，而囗疑者亓容，以馬亓物義，［是］故胃之馬。聖人具以見天下之勭而觀亓會同，以行亓挨，係辤焉以斷亓吉凶，是故胃之教，言天下之至業而不可亞也，言天下之至業而不乳。知之而句言，義之而句勭矣，義以成亓變化。 

「鳴鶴在陰，亓子和之。我有好爵，吾與壐羸之。」曰：「君子居亓室，言善則千里之外應之，乎亓近者乎。出言而不善，則千里之外回之， 乎亓近者乎。言出乎身，加於民，行發乎近，見乎遠，言行，君子之區幾，區幾之發，營辰之斗也。言行，君子之所以勭天地也。 」

「同人先號逃而後哭。」子曰：「君子之道，或出或居，或謀或語， 二人同心，亓利斷金，同人之言，亓臭如蘭。」 

「初六，籍用白茅，无咎。」子曰：「句足者地而可矣。籍之用茅，何咎之有？慎之至也。夫白茅之為述也溥，用也而可重也，慎此述也以往，亓毋所失之。」 

「勞溓，君子有冬，吉。」子曰：「勞而不代，有功而不德，厚之至也。語以亓功下人者也。德言成，言共也。溓也者，至共以存亓立者也。 」

「抗蠪有悔」，子曰：貴而无立，高［而无民］，賢人在亓下，［失］立而无輔，是以勭而有悔也。 」

「不出戶牖，无咎。」子曰：「乳之所生，言語以為階。君不閉則失臣，臣不閉則失身。幾事不閉則害盈。是以君子慎閉而弗出也。」 

子曰：「為易者［亓知盜］乎？易曰『負［且乘』，負］之事也者，小人之事也。乘者君子之器也。小人而乘君子之器，盜思奪之矣。上曼下暴，盜思伐之。曼暴謀，盜思奪之矣。易曰『負且乘，致寇至』，盜之撓也。」 

易有聖人之道［四］焉：以言［者上亓辤］，以勭者上亓變，以［制器者上亓馬，以卜筮者］上亓占。

是故君子將有為、將有行者，問焉［而以］言，亓受命也如錯。无又遠近幽險，述知來勿，非天之至精，亓誰能［與於此］？ 

參五以變，［錯綜亓數。通］亓變，述［成天地之文。極亓數，述定天下之］馬，［非天下］之至變，誰能與於此？ 

［易无思］也，无為也，［寂］然不動，欽而述達天下之故，非天下之至神，誰能與［於此］？ 

夫易，聖人［之所以極深而］達幾也。唯深，故達天下之誠；唯幾，故能定天下之務；唯神，故不疾而數不行至。子曰「易有聖人之道［四］焉」者，此言之［胃］也。 

天一地二，天三地四，天五地六，天七地八，天九地十。 

［子曰：「夫易］可為者也？夫易古物定命，樂天下之道，如此而已者也。」是故聖人以達天下之志，以達［天下之業］，以斷［天下之］疑。

故筮之德員而神，卦之德方以知；六肴之義易以工。聖人以此佚心，內臧於閉，［吉凶］能民同願。神以知來，知以將往。亓誰能為此茲？ 古之蔥明知神武而不恙者也虖！ 

是亓［明］於天又察於民故，是闔神物以前民民用，聖人以此齋戒以神明亓德夫。 

是故闔戶胃之川，辟門胃之鍵，一闔一辟胃之變，往來不胃之迵，見之胃之馬，胃之器，製而用之胃之法，利用出入，民一用之胃之神。

是故易有大恒，是生兩檥，兩檥生四馬，四馬生八卦，八卦生吉凶，吉凶生六業。是故法馬莫大乎天地，變迵莫大乎四時，垂馬著明莫大乎日月，榮莫大乎富責，備物至用，位成器以為天下利，莫大乎聖人，深備錯根、枸險至遠、定天下吉凶、定天下之勿勿者莫善乎蓍龜。是故天生神物，聖人則之，天變化，聖人效之。天垂馬，見吉凶，而聖人馬之；河出圖，雒出書，而聖人則之。易有四馬，所以見也。毄辭焉，所以告也。定之以吉凶，所以斷也。

易曰：「自天右之，吉，无不利。」右之者，助之也。天之所助者順也，人之所助也者信也。信思乎順［以］上賢，是以「自天右之，吉，无不利」也。 

子曰：「書不盡言，言不盡意。」然則聖人之意，亓義可見已乎？子曰：「聖人之位馬以盡意，設卦以盡請僞，毄辭焉以盡亓變，而迵之以盡利，鼓之舞之以［盡］神。」 

鍵川，亓易之經與？鍵川［成］列，易位乎亓中。 鍵川毀，則无以見易矣。易不可見，則鍵川不可見；鍵川不可見，則鍵川或幾乎息矣。 

是故而上者胃之道，而下者胃之器，為而施之胃之變，誰而行之胃之迵，○而錯諸天下之民胃之事業。 

是［故］夫馬，聖人具以見天下之請，而不疑者亓容，以馬亓物義，是故胃之馬。 

聖人有以見天下之勭而觀亓會同，以行亓挨，毄辤焉以斷亓吉凶，是故胃之教。極天下之請存乎卦，鼓天下之勭者存乎辤，化而制之存乎變，誰而行之存乎迵，神而化之存乎亓人。謀而成，不言而信，存乎德行。

八卦成列，馬在亓中矣。因而勭之，教在亓中［矣］。吉凶悔閵也者生乎勭者也，剛柔也者立本者也，變迵也者聚者也，吉凶者上朕者也。天地之道上觀者，日月之行上明者，天下之勭上觀天者也。 

夫鍵，蒿然視人易；川，魋然視人閒。教也者效此者也，馬也者馬此者也。效馬勭乎內，吉凶見乎外，功業見乎變，聖人之請見乎辤。天地之大思曰生，聖人之大費曰立立，何以守立？曰人。何以聚人？曰材。理材正辤，愛民安行曰義。 

古者戲是之王天下也，印則觀馬於天，府則觀法於地，觀鳥獸之文與地之義，近取諸身，遠取者物，於是始作八卦，以達神明之德，以類萬物之請，作結繩而為古，以田以漁，蓋取者羅也。 

戲是沒，神戎是作，斲木為，楺木為耒槈，槈耒之利以教天下，蓋［取］者益也。 

日中為俟，至天下之民，聚天下之貨，交易而很，各得亓所欲。蓋取者筮蓋也。

神戎氏沒，黃帝、堯、舜是作，迵亓變，使民不乳，神而化之，使民宜之。易冬則變，迵則久，是以「自天右之，吉无不利」也。黃帝、堯、舜陲衣常而天下治，蓋取者鍵川也。 

杅木為周，剡木而為楫，不達，至遠以利天下，蓋取者奐也。 

備牛乘馬，［引］重行遠以利天下，蓋取者隋也。 

重門毄，以挨挔客，蓋取余也。

斷木為杵，棳地為臼，臼杵之利，萬民以次，蓋取者少過也。

木為柧，棪木為矢，柧矢之利，以威天［下］，蓋取者也。

上古穴居而野处，後世聖人易之以宮室，上練下楣，以寺風雨，蓋取者大莊也。 

古之葬者，厚裹之以薪，葬諸中野，不封不樹，葬期无數，後世聖人易之以棺享，蓋取者大過也。 

［上古結］繩以治，［後］世聖人易之以書，百官以治，萬民以察，蓋取者大有也。 

是故易也者馬，馬也者馬也。緣也者制也，肴也者效天下之勭者也。是［故］吉凶生而悔箸也。 

 陽卦多陰，陰卦多［陽，亓故何也？陽］卦奇，陰卦［耦］也。［亓］德行何也？陽一君二民，君子之道也。 

易曰：「童童往來，傰從壐思。」子曰：「［天下何思何慮，天下同歸而殊塗，一致而］百［慮］。天下何思何慮？ 

日往［則月來，月往則日來，日月相推而明生焉。寒往則暑來，暑往則寒來，寒暑相］誰而歲［成焉。往者詘也，來］者信也，詘信相欽而利生焉。 

［尺蠖之屈，以求信也。龍蛇之蟄］，以存身也。請義入神，以至用也。利用安身，以崇［德也。過此以往，未之或知也。窮神知化，德之盛］也。 

易曰：「［困于石，據］于疾利，入于亓宮，不見亓妻，凶。」子曰：「非亓所困而困焉，名必辱。非亓所勮而據焉，身必危。既辱且危，死亓將至，妻可得見［邪？」 

易曰：「公用射鶽于高墉之上，獲之，无不利。」子曰］：「鶽者禽也。弓矢者器也。射之者人也。君子臧器於身，侍者而童，何不利之又？勭而不矰，是以出而又獲也。言舉成器而勭者也。」 

子曰：「小人［不恥不仁，不畏不義，不見利不勸，不］畏不。小而大戒，小人之福也。易曰「構校滅止，无咎」也者，此之胃也。 

善不責不足以成名，亞不責不足以滅身。小人以小善為无益也而弗為也，以小亞［為无傷而弗去也。故亞責而不可］蓋也，罪大而不可解也。易曰：「何校滅耳，凶。」 

君子見幾而作，不位冬日。易曰：『介於石，不冬［日，貞］吉。』介於石，毋用冬日，斷可識矣。君子知物知章，知柔［知剛，萬夫之望。」 

若夫雜物撰德，辨］是與非，則下中教不備。初大要，存亡知凶則將可知矣。 

鍵，德行恒易以知險；夫川，魋然天下［之至］順也，德行恒間以知［阻］。 

能說之心，能數諸矦之慮，［定天下之吉凶，成天下之勿勿者。 

是故］變化具為，吉事有羊，馬事知器，筭事知來。 

天地設馬，聖人成能，人謀鬼謀，百姓與能。八卦以馬告也，教順以論語，剛柔雜处，吉［凶］可識。 

勭作以利言，吉凶以請遷。［是故］愛亞相攻而吉凶［生］，遠近相取，而悔生，請僞相欽而利害生。 

凡易之請，近而不相得則凶，或害之，則悔且。將反者亓辭乳，吉人之辭寡，人之辭多，无善之人亓辭斿，失亓所守亓辭屈。 本文取自易學網。子曰：小人不恥不仁，不畏不義，不見利不勸。不威不懲，小懲而大誡，此小人之福也。

易曰「履校滅趾，无咎」，此之謂也。善不積不足以成名，惡不積不足以滅身。小人以小善為无益而弗為也，以小惡為无傷而弗去也。


## 二三子

二厽子問曰：「易屢稱于龍，龍之德何如？」孔子曰：「龍大矣。龍，叚賓于帝，俔神聖之德也。高尚齊虖星辰日月而不眺，能陽也；下綸窮深之而不沫，能陰也。上則風雨奉之，下綸則有天下之時。［斿］乎深淵，則魚蛟先後之，水流之物莫不隋從。陵處，則雷神養之，風雨辟鄉，鳥守弗干。」曰：龍大矣。 龍既能雲變，有能蛇變，有能魚變，鳥正虫，唯所欲化，而不失本，神能之至也。□□□□□□□□□□□焉，有弗能察也。知者不能察亓變，辯者不能察亓美，至巧不能象亓文。明目弗能察視也。□□焉。化虫神貴之容也。天下之貴物也。曰：龍大矣。□之馴德也。曰利見□□□□易□□和，爵之曰君子。戒事敬命，精白柔和，而不諱賢，爵之曰夫子。 或大或小，亓方一也。至周者也，而名之曰君子。兼「黃常」近之矣；尊威精白，堅強行之，不可撓也，「不習」近之矣。 

易曰：「寑龍勿用。」孔子曰：「龍寑矣而不陽，時至矣而不出，可謂寑矣。大人安失矣而不朝，猒在廷，亦猶龍之寑也。亓行滅而不可用也，故曰「寑龍勿用」。 

易曰：「抗龍有悔。」孔子曰：「此言為上而驕下，驕下而不怡者，未之有也。聖人之立正也，若遁木，俞高俞畏下，故曰杭龍有悔。」 

易曰：「龍戰于野，亓血玄黃。」孔子曰：「此言大人之寶德而柂教於民也。夫文之李，采物畢存者，亓唯龍乎？德義廣大，灋物備具者，［亓唯］聖人乎？龍戰於野者，言大人之廣德而下民也；「亓血玄黃」者，見文也。聖人出灋教以道民，亦猶龍之文也，可胃「玄黃」矣， 故曰龍。見龍而稱莫大焉。 

易曰：「王臣蹇蹇，非今之故。」孔子曰：「王臣蹇蹇」者，言亓難也。夫唯智亓難也，故重言之，以戒今也。君子智難而備之，則不難矣；見幾而務之，則有功矣，故備難則易。務幾者成，存亓人，不言吉兇焉。非今之故者，非言獨今也，古以狀也。 

易曰：「鼎折足，復公莡，亓屋，凶。」孔子曰：此言下不勝任也。非亓任而任之，能毋折虖？下不用則城不守，師不戰，內亂反上，胃折足；路亓國，［蕪亓］地，五種不收，胃復公莡；口養不至，飢餓不得食，謂屋。二厽子問曰：「人君至於肌乎？」孔子曰：「昔者晉厲公路亓國，蕪亓地，出田七月不歸，民反諸雲夢，無車而獨行。□□□□□武公□□□□□□□□□焉，不得食亓肉，此亓屋也。故曰『德義無小，失宗無大』，此之胃也。」 

易曰：「鼎玉(?)，大吉，無不利。」孔子曰：「鼎大矣。鼎之遷也，不自往，必人舉之。大人之貞也，鼎之舉也，不以亓止，以□□□□□□□□□□□□□□賢以舉忌也。明君立正，賢輔(?)之，將何為而不利？故曰大吉。」 

易曰：「康侯用錫馬番庶，晝日三接。」孔子曰：此言聖王之安世者也。聖人之正，牛參弗服，馬恒弗駕。不憂乘牝馬□□□□□□□□□□粟時至，芻稿不重，故曰錫馬。聖人之立正也，必尊天而敬衆，理順五行，天地無菑，民□不傷，甘露時雨聚降，風苦雨不至，民悤相以壽，故曰番庶。聖王各有厽公、厽卿，晝日三［接，□□□□］者也。」 

易曰：「聒囊，無咎無譽。」孔子曰：「此言箴小人之口也。小人多言多過，多事多患，□□可以衍矣。而不可以言箴之。亓猷聒囊也。莫出莫入，故曰無咎無譽」。

二厽子問曰：「獨無箴於聖人［之言乎］

［孔子曰］：「聖人之言也，德之首也。聖人之有口也，猶地之有川浴也，財用所繇出也； 猷山林陵澤也，衣食庶物［所］繇生也。聖人壹言，萬世用之。唯恐亓不言也，有何箴焉？」

○卦曰：「見龍在田，利見大人。」孔子曰：「見［龍在田］□□□回，卑嗛易告也，就民易遇也，聖人君子之貞也。度民宜之，故曰利以見大人。」 

○卦曰：「君子終日鍵鍵，夕沂若，厲无咎。」孔子曰：「此言君子務時，時至而動□□□□□屈力以成功，无日中而不止，時年至而不淹。君子之務時，猷馳驅也，故君子終日鍵鍵。時盡而止之以置身，置身而靜，故曰夕沂若，厲无咎。」 

卦曰：「蜚龍在天，利見大人。」孔子曰：此言君子□□□□□□□君子在上，則民被亓利，賢者不蔽，故曰蜚龍在天，利見大人。」

卦曰：「見群龍无［首］，吉。」孔子曰：「龍神威而精，處□而上通其德，无首□□□□□見群龍无首者□□君子□□□□□□□□□□□□見君子之吉也。」

卦曰：「履霜，堅冰至。」孔子曰：「此言天時譖，戒葆常也。歲□□□□□□西南溫始於□寒始於□□□□□□□□□□□也(?)守之(?)德，與天道始，必順五行，亓孫貴而宗不傰。 

卦曰：「直方大，不習，无不利。」孔子曰：「□□弌也直者□□自避也。方者……， 大者，言亓直或(?)之容焉。□□□□□□□□□□□□□□□□□□□□□□□也。□置无不利□，故曰「无不利」。 

卦曰：「含章可貞，［或從王事，无成有終］。」孔子曰：「□□□□□□□□□□□□□含亦美，貞之可也，亦□□□□□□□□□。［或］从［王］事矣。下□□□。卦曰：「黃裳元吉。」孔子曰： □□□□□□□□□□□□□□□□□□。

元者也。元， 善之始也。□□□□□□□□□色之徒。嗛嗛君子□□□□□□。 

［卦曰：「屯亓膏，小貞吉，］大貞凶。」孔子曰：「屯輪……小民家息以衣□□□□□□□□□□□屯輪之，亓吉亦宜矣。大貞凶□□□□□□□川流下而貨留高，年十章大人愛 (患?)貨守財弗施則□。 

［卦曰：「同］人于［野，亨，利］涉大川。」孔子曰：「此言大德之好遠也。所遠□□□□□□□遠，和同者衆，以濟大事，故曰「利以涉大川」。

 卦曰：「同人于門，无咎。」孔子曰：「此言亓所同唯…而已矣。小德也……故曰无咎。」

［卦曰］：「同人于宗，貞藺。」孔子曰：「此言亓所同唯亓室人，而…故曰貞藺。」

卦曰：「絞如委如，吉。」孔子曰：「絞，白也；委，老也。老白之行…，故曰吉。」 

卦曰：「嗛，亨，君子有終，吉。」孔子曰：「…已亓卦上川而下根。川也；根，精質也，君子之行也。……吉焉。吉，嗛也。凶，橋也。天亂驕而成嗛，地驕而實嗛，鬼神禍福嗛，人亞驕而好［嗛。□□□］。四吉驕……好善不伐也。夫不伐德者君子也。亓盈如…壹舉而再說，亓有終也亦宜矣。」 

卦曰：「盱予，悔。」孔子曰：「此言鼓樂而不戒(成?)患也。夫忘亡者必亡，忘民□亨亦……不至者，亓病亦至，不可辟禍福。或……方行，禍福襍至，知者知之。故厭(?)客恐懼，日慎一日，猷有詖行，卒至之患，盱予而不悔…。 」

［卦］曰：「鳴鶴［在陰，亓子和之］，我有好爵，與爾羸［之。」孔子］曰：「鳴……亓子隨之，通也；昌而和之，和也。曰和同至矣。好爵者，言耆酒也。弗有一爵與眾……者……之德。唯飲與食，絕甘分少。」 

卦曰：「密雲不雨，自我西茭，公射取皮在穴。」孔子曰：「此言聲君之下舉乎山林畝之中也，故曰公射取皮在穴。」

卦曰：「恒，亨，［无咎利貞，利有攸往。」孔子曰］：「…長，故曰利貞。亓占曰豐大……。」

卦曰：「不恒亓德，或承之憂，貞藺。」孔子曰：「此言小人知善而弗為，方進而无止，損幾則擇矣，能…故曰貞閵。」

卦［曰］：「大蹇傰［來孔子曰］……也。飭行以後民者謂大蹇，遠人偕至，胃［傰來］。」

卦曰：「公用射鵻于高墉之上，无不利。」孔子曰：「此言人君高志求賢，賢者在上，則因尊用之，故曰射鵻于高墉之上。」 

卦曰：「根亓北，不獲亓身；行亓庭，不見亓人。」孔子曰：「根亓北者，言 任 事也；不獲亓身者，精白□□□也。敬官任事，身□□者鮮矣。亓占曰：能精能白，必為上客；能白能精，必為□。以精白長眾者難得也， 故曰行亓庭不見亓人。」

卦曰：「根亓，言有序。」孔子曰：慎言也。吉凶之至也，必皆於言語。擇善不言亞，擇利而言害，塞人之美，陽人之過，可胃无德，亓凶亦宜矣。君子慮之內，發之口，言［義］不言不義，□擇利不言害，塞人之亞，陽［人之］美，可胃有序矣。 

卦曰：「豐，亨，王叚［之］，勿亨憂，宜日中。」孔子曰：「□□也。勿憂，用賢弗害也。日中而盛，用賢弗害，亓亨亦宜矣。黃帝四輔，堯立三卿，帝王者之處盛也。故曰宜日中。」

卦曰：「奐亓肝大［號。」孔子曰］：「奐，大美也。肝言亓內，其內大美，其外必有大聲問。」

卦曰：「未濟，亨，［小狐］涉川幾濟，濡亓尾，无逌利。」孔子曰：「此言始易而終難也，小人之貞也。」



## 易之義（衷）

子曰：易之義誶陰與陽，六畫而成章。曲句焉柔，正直焉剛。六剛无柔，是胃大陽，此天［之義也］。□□□□□□見台而□□□方。六柔无剛，此地之義也。天地相率，氣味相取，陰陽流，剛柔成□ 。 萬物莫不欲長生而亞死，會厽者而台作易，和之至也。是故鍵□□九□友高尚□□［天之道也。川］順從而知畏兇，義沾下就，地之道也。用六贛也，用九盈也。盈而剛，故易曰「直方大，不習，吉」也。因不習而備。故易曰「見群蠪无首吉」也。是故鍵者得［之陽也，川者］得之陰也。肫者［得之難也，蒙者得之］隋也。嬬者得之畏也，容者得之疑也。師者得之救也，比者得也。 小蓄者得之未內也，履者諈之力行也。益者上下交矣，婦者［陰］陽姦矣，下多陰而紑［閉也。剝之以］辨，女散□□□□□□。復之卦留□而周，所以人絕也。无孟之卦，有罪而死，无功而賞，所以故也。余之卦，歸而強，士諍也。嬬□□□□□□□□□知未騰朕也。容失諸□□□□□□□□□□□□奇心而膧，□□遠也。大有之卦，孫位也。大牀，小膧而大從。余，□□□也。大蓄，兌而誨［也］。隋之卦，相而能戒也。恒［之卦］□□□□□□□□□先爭而後无爭而後……。說，和說而知畏。謹者，得之代阱也。家人者得处也。井者得之徹也。坸者［得之］…也。登者得［之］…瞿也。兼之卦，□□□從於不豐。坸之卦，足而知余。林之卦，自誰不先瞿。觀之卦，盈而能乎。齎之卦，善近而……亓善富……乎……亓忠身失量，故曰慎而侍也。筮閘紀，恒言不已。容獄凶得也。勞之……故以……行也。損以……也。大牀，以卑陰也。歸妹，以正女也。既齎者，高余比貧。……大過，過涉，所以□也。子曰：……［所］以禁咎也。子曰：……所以教謀也。榗如秋如，所以辟怒也。……「不事王公」，［此其］之胃也。不求則不足以難……遫脩…。也易曰：［辰］驚［百里，不喪匕鬯。此之胃也。子曰］：…則危，親傷□□。易曰：「何校則凶，屢校則吉。」此之胃也。子曰：五行者□□□□□□□□□□□□用，不可學者也，唯亓人而已矣。易亓［利］…［昔者，聖人］之［作易以，幽］贊於神明而生占也，參天兩地而義數也，觀變於陰陽而立卦也，發揮於［剛］柔而［生爻也，和順於道德］而理於義也，竆理盡生而至於命［也。昔者，聖人之作易也，將以順生］命［之］理也，是故位天之道曰陰與陽，位地之道曰柔與剛，位人之道曰仁與義，兼三財兩之，六畫而成卦。分陰分陽，［迭用柔剛，故］易六畫而為章也。天地定立，［山澤通氣，］火水相射，雷風相榑，八卦相厝。數往者順，知來者逆，故易達數也。 

子曰：萬物之義，不剛則不能僮，不僮則无功，恒僮而弗中則 ［亡 ，此剛］之失也。不柔則不靜，不靜則不安，久靜不僮則沈，此柔之失也。是故鍵之炕龍、壯之觸蕃、句之离角、鼎之折足、酆之虛盈，五繇者，剛之失也，僮而不能靜者也。川之牝馬、小蓄之密雲、句之［適］屬、漸之繩婦、肫之泣血，五繇者，陰之失也，靜而不能僮者也。是故天之義，剛建僮發而不息，亓吉保功也。無柔救之，不死必亡。僮陽者亡，故火不吉也。地之義，柔弱沈靜不僮，亓吉［保安也。无］剛文之，則竆賤遺亡。重陰者沈，故水不吉也。故武之義，保功而恒死，文之義，保安而恒竆。是故柔而不 ，然后文而能朕也；剛而不折，然后武而能安也。易曰：「直方大，不［習，吉］。」□□□［之屯］於文武也。此《易贊》也。 

子曰：鍵六剛能方，湯武之德也。「潛龍勿用」者，匿也。「見蠪在田」也者，德也。「君子冬日鍵鍵」，用也。「夕沂若，厲无咎」， 息也。「或＜魚翟＞在淵」，隱［而］能靜也。「<上羽下非>蠪［在天］」，□而上也。「炕龍有 悔」，高而爭也。「群龍无首」，文而聖也。

川六柔相從，順文之至也。 

「君子先迷後得主」，學人之胃也。「東北喪崩，西南得崩」，求賢也。 

「履霜堅冰至」，豫□□也。「直方大，［不習］」，□□□□［也］。「含章可貞」， 言美請也。

「聒囊，无咎」，語无聲也。「黃常元吉」，有而弗發也。

「龍單于野」，文而能達也。「或從王事，无成有冬」，學而能發也。

易曰「何校」，剛而折也。「鳴嗛」也者，柔而□［也。掾之］「黃牛」，文而知朕矣。渙之緣辭，武而知安矣。川之至德，柔而反于方。鍵之至德，剛而能讓。此鍵川之厽說也。 

子曰：易之用也，段之无道，周之盛德也。恐以守功，敬以承事，知以辟患，□□□□□□□□文王之危，知史說之數書，孰能辯焉？

易曰：又名焉曰鍵。鍵也者，八卦之長也。九也者，六肴之大也。 為九之狀，浮首兆下，蛇身僂曲，亓為龍類也。夫龍，下居而上達者□□□□□□□□□□而成章。在下為橬，在上為炕。人之陰德不行者，亓陽必失。易曰「潛龍勿用」，亓義潛清，勿使之胃也。

子曰：廢則不可入於謀，朕則不可與戒，忌者不可與親，繳［者｝不可予事。易曰：「潛龍勿用」、「炕龍有悔」，言亓過也。物之上擳而下絕者，不久大立，必多亓咎。

易曰「炕蠪有悔」。大人之義不實於心，則不見於德；不單于口，則不澤於面。能威能澤，胃之蠪。

易曰：「見龍在［田，利］見大人。」 子曰：「君子之德也。君子齊明好道，日自見以待用也。見勇則僮，不見用則靜。」

易曰：「君子冬日鍵鍵，夕沂若，厲无咎。」子曰：「知息也，何咎之有？人不淵不躍則不見，□淵不□不用而反居亓□□。」

易曰：「或躍在淵，无咎。」子曰：「恒躍則凶。君子躍以自見，道以自成。君子窮不忘達，安不忘亡，靜居而成章，首福又皇。」

易曰：「飛蠪在天，利見大人。」子曰：天□何有亓□□□□□□人尉文而溥，齊明而達矣。此以剸名，孰能及［乎］！

易曰：「見群蠪无首。」子曰：「讓善之胃也。君子群居，莫敢首，善而治，何<言疾>亓和也？龍不侍光而僮，无階而登，［聖］□ 人與蠪相似，何［不］吉之有？此鍵之羊說也。

子曰：「易又名曰川，雌道也。故曰牝馬之貞，童獸也，川之類也。是故良馬之類，廣前而睘後，遂臧，尚受而順，下安而靜，外又美，則中又臧壽以□□乎。畀以來群，文德也。是故文人之義，不侍人以不善，見亞，墨然弗反，是胃以前戒後，武夫昌慮，文人緣序。

易曰「先迷後得主」，學人胃也，何先主之又？天氣作，寒暑不異□，亓寒不凍，亓暑不曷」。

易曰：「履霜堅冰至。」子曰：「孫從之胃也。歲之義，始于東北，成於西南。君子見始弗逆，順而保殼。」

易曰：「東北喪崩，西南得崩，吉。」子曰：「非吉石也。亓要，誠與賢之胃也。［武夫］又柫，文人有輔，柫不橈，輔不絕，何不吉之又？」

易曰：「直方大，不習，吉。」子曰：「生文武也，雖強學，是弗能及之矣。」

易曰：「含章可貞，吉。」「言美請之胃也。文人僮，小事時說，大［事］順成，知毋過數而務柔和。」

易曰：「或從（王）事，无成又冬。」子曰：「言詩書之胃也。君子笱得亓冬，可必可盡也。君子言于无罪之外，不言於又罪之內，是胃重福。」

易曰：「利永貞。」此川之羊說也。 

 子曰：「易之要，可得而知矣。鍵川也者，易之門戶也。 鍵，陽物也。川，陰物也。陰陽合德而剛柔有，以天地之化。 」又口能斂之，无舌罪，言不當亓時則閉慎而觀。

易曰：「聒囊，无咎。」子曰：「不言之胃也。［不言，何］咎之又？墨亦毋譽，君子美亓慎而不自箸也。淵深而內亓華。易曰：「黃常元吉。」子曰：「尉文而不發之胃也。文人內亓光，外亓龍，不以亓白陽人之黑，故亓文茲章。」

易曰：「……既沒，又爵囗囗囗囗居亓德不忘。」「蠪單于野，亓血玄黃。」子曰：「聖人信哉！隱文且靜，必見之胃也。」

龍七十變而不能去亓文，則文亓信于而達神明之德也。亓辨名也，襍而不戉，於指易。［亓］衰世之僮與？易［亓彰往而察］來者也。微顯贊絕，巽而恒當，當名辯物，正言巽辭而備。本生仁義，所以義，剛柔之制也。亓稱名也少，亓取類也多，亓指閒，亓辭文，亓言曲而中，亓事隱而單。因齎人行，明失得之報。 

易之興也，於中故乎？作易者，亓又患憂與？上卦九者，贊以德而占以義者也。履也者，德之基也。嗛也者，德之枋也。復也者，德之本也。恒也者，德之固也。損也者，德之脩也。益［也者，德］之譽也。困也者，德之欲也。丼者，德之地也。渙也者，德制也。是故占曰：履和而至，嗛尊而光，復少而辨於物，恒久而弗厭，損先難而後易，益長裕而與，宋窮而達，丼居亓所而遷，渙稱而救。是故履以果行也，嗛以制禮也，復以自知也，恒以一德也，損以遠害也，益以興禮也，困以辟咎也，丼以辯義也，渙以行權也。子曰：渙而不救，則比矣。 

易之為書也難前，為道就與，變僮而不居，周流六虛，上下无常，剛柔相易也，不可為典要，唯變所次，出入又度，外內皆瞿，又知患故，无又師保而親若父母。印率亓辤，楑度其方，无又典尚。后非其人，則道不［虛行］。

无德而占，則易亦不當。 」

易之義，贊始要冬以為質，六肴相襍，唯侍物也。是故［其初］難知而上易知也，本難知也，而末易知也。本則初如擬之，敬以成之，冬而无咎。易［曰□□□］［□］脩道鄉物巽德，大明在上，正其是非，則［□□不與筮］占，危哉［□□］不當疑德占之，則易可用矣。

子曰：知者觀其緣（彖）辭而說過半矣。《易》曰：二與四同［功而異位，其善不同，二］多譽，四多瞿，近也。近也者，嗛之胃也。《易》曰：柔之為道也，不利遠［者，其要］无［咎，其用］柔若［也。《易》］曰：三［與］五同功異立，其咼［□□，三］多凶，五多功，［貴賤］之等［□也。其］要危岡［勝邪］....



## 要

1. ■□□□□□□□□□□焉，察天之道，天之□德□□也。地之道也，地之［□□□□□。人之道，人之□□□□□。兼三才而兩之，故六。六者非它也，三才之道也。道有變動，故曰］肴。肴有［等，故曰］...反疏

2. 物物相雜，故曰文。文不當，故吉凶生焉。...當文王與紂之事邪。

是故其辭危。危者使平，易者使傾，其道甚大，百物不廢，懼以終始，其要无咎，此之謂...矣。

3. 易之道也...

...□命者也。易...德則...

4. 明，而甚不...

...行其義，長其慮，脩其...君子安□［□□］易矣。若夫祝巫

5. 卜筮龜□□□□ □□□□ □□□□ □□□□ □□□ □□□□ □巫之師□□□□ □□□□ □□□□無德則不能知易，故君子尊...子曰：吾好學而毚

6. 聞要，安得益吾年乎？吾...［夫子曰：］危者安其立者也；亡者保［其存者也。亂者有其治者也。是故］君子安不忘危，存不忘亡，治不［忘亂。是以身安而國］家可保也。易曰：其亡其亡，繫于

7.枹桑。

夫子曰：德溥而立尊，［ 知小而謀大，力小而任重，］鮮不及。易曰：鼎折足，復公莡，其屋，凶。言不朕任也。

夫子曰：顏氏之子其庶幾乎？見幾又不善，未嘗弗知。知之，未嘗復行之。

易

8.曰：不遠复，无誨，元吉。 天地困，萬勿潤，男女構請而萬物成。

易曰：三人行則損一人，一人行則得其友。言至一也。君子安其身而後動，易亓心而后，定位而后求。君子脩此三

9. 者，故存也。危以動，則人弗與也；無立而求，則人弗予也。莫之予，則傷之者必至矣。易曰：莫益之，或擊之。立心勿恆，凶。此之胃也。

夫子老而好易，居則在席，行則在槖。子贛曰：夫

10. 子它日教此弟子曰：德行亡者，神靈之趨；知謀遠者，卜辭之蘩，賜以此為然矣，以此言取之，賜緡行之為也。夫子何以老而好之乎？

夫子曰：君子言以矩方也。前屰而至者，弗屰而巧也。

11. 察其要者，不其辤。《尚書》多於矣，《周易》未失也。且又古之遺言焉，予非安其用也。［予樂其辭也。□□□□］

尤於［□□子貢曰：］如是則君子已重過矣。賜聞諸夫子曰：孫正而行義，則人不惑矣。夫

12. 子今不安其用而樂其辤，則是用倚於人也，而可乎？

子曰：校哉！賜！吾告女，易之道□□□□□□□百生之［□□□］易也。夫易，剛者使知瞿，柔者使知圖，愚人為而不忘，慚人為而去詐。文

13. 王仁，不得其志，以成其慮，紂乃无道。文王作諱而辟咎，然后易始興也。予樂其知之□□□之自□

予何□（？）事紂乎？

子贛曰：夫子亦信其筮乎？

子曰：吾百占而才當* ，唯周梁山之占也，亦必從其多者而已矣。（按：「百占而才當」或作「百占而七十當」）

子曰：易，我後其祝卜矣！我觀其德義耳也。幽贊而達乎微，明數而達乎德，又仁［□］（守）

者而義行之耳。贊而不達於數，則其為之巫。數而不達於德，則其為之史。史巫 之筮，鄉之來也，始之而非也。後世之士疑丘者，或以易乎？吾求其德而已，吾與史巫同涂而殊歸者也。君子德行焉求福，故祭祀而寡也；仁義焉求吉，故卜筮而希也，祝巫卜筮其後乎？孔子

16.繇易，至於損益二卦，未尚不廢書而歎，戒門弟子曰：二品（三）子！夫損益之道，不可不審察也，吉凶之［□］（門）也。益之為卦也，春以授夏之時也，萬勿之所出也，長日之所至也，產之室也，故曰：

17. 益，授者。秋以授冬之時也，萬勿之所老衰也，長夜之所至也，故曰產道窮焉，而產道□焉。

益之始也吉，其冬也凶。損之始凶，其冬也吉。 損益之道，足以觀天地之變，而君者之事已。

18. 是以察於損益之變者，不可動以憂憙。故明君不時不宿，不日不月，不卜不筮，而知吉與凶，順於天地之心，此胃易道。

故易又天道焉。而不可以日月生辰盡稱也，故為之以陰陽。又地道

19.焉，不可以水火金土木盡稱也，故律之以柔剛。又人道焉，不可以父子君臣夫婦先後盡稱也，故要之以上下。又四時之變焉，不可以萬勿盡稱也，故為之以八卦。故易之為書也，一類不足以亟

20. 之變，以備其請者也，故胃之易。

又君道焉，五官六府不足盡稱之，五正之事不足以產之，而詩書禮樂不［□］（下）百扁，難以致之，不問於古法，不可順以辤令，不可求以志善，能者繇一求之，所胃

21. 得一而君畢者，此之胃也。 損益之道，足以觀得失矣。


## 繆和

1. 繆和問於先生，曰：請問易渙之九二，曰：渙賁其階，每亡。此辭吾甚疑焉。請問此之所胃？

子曰：夫易，明君之守也。吾［少］隱不達，問學不上與，恐言而貿，易，夫人之道。不然，吾志亦願之。

繆和

2. 曰：請毋若此，願聞其說。

子曰：渙者，散也。賁階，幾也，時也。古之君子，時福至則進取，時亡則以讓。夫福至而能既焉，賁 走其時，唯恐失之，故當其時而弗能用也，至於其失之也。唯欲為人用，

3. 剴可得也才！將何先每之又？受者昌，賁福而弗能蔽者躬，逆福者死，故其在詩也，曰：「女弄不幣衣常，士弄不幣輿輪。」无千歲之國，无百歲之家，无十歲之能。夫福之於人也，既焉，不

4. 可得而賁也。故曰：賁福又央。聖人知福之難得而賁也，是 以又矣。故易曰：渙賁其階，每亡。則［□］（故此）

言於能賁其時，悔之亡也。

謬和問於先生曰：凡生於天下者，无愚知賢不宵，莫不

5. 願利達顯榮。今周易曰：困，亨，貞大人吉，无咎。又言［不］信。敢問大人何吉於此乎？

子曰：此聖人之所重言也。曰又言不信，凡天之道，壹陰壹陽，壹短壹長，壹晦壹明。夫人道叴之， 是故

6. 湯［□□］（囚而）王，文王絇於條里，秦［繆公困］於［殽，齊桓公］辱於長勺，戊王句賤困於［會稽］。晉文君困［於］驪氏。古古至今，柏王之君，未嘗憂困而能［□］甘美亞不［□□］也。夫困之為達＜道＞也，亦猷

7. ［寒之及煖，煖之及寒也。唯賢者獨知而難言之也。］故易曰：困，亨，貞大人吉，无［咎，又言不信。此］之胃也。

繆和問於先生曰，吾年歲猷少，志□□□□ □□□□敢失忘吾者。

子曰：何□□□□ □□□□ □□□□ □□□□ □□□□ □□□□ □□□□ □□□□ □□□□ □□□書、春秋詩、語，蓋□紐而利害異□□□□ □□□□ □□□□ □□□□ □□者［□□□］也。古之君子，其...

8. 者莫不願安，［□豐盈］是...［□□問先生曰：易嗛之］九三曰：勞嗛，君［子又冬，吉。此何胃也。子曰］

9. 以高下，故曰嗛。禹之取天［下也］，當此卦也。禹［勞］其四枚，苦其思［慮］，至於手足駢胝，顏色［□□□］

□ □□□□ □□□□ □□□□ □□□□ □□□□ □□□□ □□□而果

10. 下名號聖君，亦可胃冬矣。吉孰大焉。故曰：勞嗛，君子又冬，吉。不亦宜乎？今又土之君，及至布□□□□ □□□□其妻奴，粉白黑涅，□□□□ □□□□ □□□□ □非能焉，而

11. 又功名於天下者，殆无又矣，故曰勞嗛，君［子又］冬，吉。此之胃也。

繆和問先生曰：吾聞先君，其陳（？）義錯法，發［號］施令於天下也，皎焉若□□［然，故］□□世循者，不惑眩焉。今易豐之

12. 九四曰：豐其剖，日中見斗，遇其夷主，吉。何胃也？

子曰：豐者，大也。剖者，小也。此言小大之不或也。蓋（？）［□］君子為爵立賞慶也，若埶然。大能奮細，故上能使下，君能令臣，是以動則又

13. 功，靜則又名，列埶尤尊， 賞祿甚厚，能弄傅君而國不損幣者。蓋无又矣。 日中見斗。夫日者，君也。斗者，臣也。日中而斗見，君將失其光矣。日中必頃，幾失君之德矣。遇者，見也。見夷

14. 主者，其始夢兆而亟見之者也。其次秦翏公，荊 莊，晉文、齊桓是也。故易曰：豐其剖，日中見斗，遇其夷主，吉。此之胃也。

呂昌問先生曰：易屯之九五曰：屯其膏，小貞吉，大貞凶。將何

15. 胃也？ 夫易，上聖之治也。古君子処尊思卑，処貴思賤，処富思貧，処樂思勞。君子能思此四者，是以長又其利，而名 與天地俱［合］（？）。

易曰：屯其膏，此言自閏者也。夫処上立，厚自利，而不自

16. 血下，小之猷可，大之必兇，且夫君國又人而厚僉致正以自封也，而不顧其人，此除也。夫能見其將□□□□□□未失君子之道也。其小之吉，不亦宜乎？物未夢兆而先知之者，聖人之志

17. 也，三代所以治亓國也。故易曰：屯其膏，小貞吉，大貞凶。此之胃 也。

呂昌問先生曰：［天］下之士皆欲會□□□□ 也，分別（？）摟與以相亨（高）也，以為至是也。今易渙之六四曰：渙其群，元吉。此

18. 何胃也？子曰：異才！天下之士所貴，夫渙者散，元者善之始也，吉者百福之長也。散其群黨傰挨，亯（？）

□□□□ □□□□ □比［周］相譽，以奪君明，此古亡國敗家之法也。明君之所行罰也，將何

19. 元吉之又矣！

呂昌曰：吾聞類大又焉耳，而未能以辨也。願先生少進之以明少者也。

子曰：明王［聖］君之□□□□ □□□□然，立為刑辟，以散其群黨，執為賞慶爵列，以勸天下，群臣黔首男

20. 女。夫人渴力盡知，歸心於上，莫敢傰黨侍君，而生將求於人矣。其曰：渙其群，元吉，不亦宜乎？故詩曰：惠彼小星，參五在東，瀟瀟宵正，蚤夜在公，是命不猶。彼此之胃也。

呂昌問先生曰：

21. 夫古之君子，其思慮舉措也，內得於心，外度於義，外內合同，上順天道，下中地理，中適人心，神□□

它焉，故有嘉令（？）之聞。今周易曰：蒙，亨。非我求蕫蒙，蕫蒙求我，初筮吉，再參讀，讀則

22. 不吉，利貞。以昌之和（？），以為夫設身无方，思慮不察，進很无節，讀焉則不吉矣，而 能享其利者，□□

向又治其□□□□可也，而又不然者。夫內之不咎，外之不逆，然能立志於天下，

23. 若此者，成人也。成人也者，世无一夫，剴可強及輿才？故言曰：古之馬及古之鹿，今之馬今之鹿。夫任人□□□□□之失。

呂昌曰：若子之言，則易蒙上矣。

子曰：何必若此，而不可察也。夫蒙者，

24. 然少未又知也。凡物之少，人之所好也。故曰：蒙，亨。 非我求童蒙，童蒙求我者，又知能者，不求无能者，无能者□□□［求又能者］。故［曰］：非我求童蒙，童蒙求我，初筮吉者，聞其始而知其冬，見其本而知其［末。故］

25. 曰初筮吉， 再參讀，讀則不吉者，反覆問之而讀，讀弗敬。故曰不吉。弗知而好學，身之賴也，故曰利［貞］。 □君子於仁義之道也。雖弗身能，剴能已才！日夜不休，冬身不卷，日日（？？）載載，必成而

26. 后止。故易曰：蒙，亨。非我求童蒙，童蒙求我，初筮吉，再三讀，讀則不吉，利貞。此之胃也。

吳孟問先［生曰：］□□易中覆之九二，其辭曰：鳴在陰，其子和之，我又好爵，吾與壐羸之。何胃也？子

27. 曰：夫易，聖君之所尊也，吾庸與焉乎？

吳子曰：亞又然！願先生式略之，以為毋忘，以匡弟子□□□（所疑）。

［子曰：］□□□□□□□者，所獨擅也，道之所見也，故曰在陰。君者，人之父母也。人者，君之子

28. 也。君發號出令，以死力應之。故曰：其子和之。我又好爵，吾與壐羸之者，夫爵祿在君在人，君不徒□，臣不［徒忠，聖君之□□］。其人也，訢焉而欲利之，忠臣之事其君也，驩然而欲明之，驩訢交迥，

29. 此聖王之所以君天下也。故易曰：鳴鶴在陰，其子和之，我又好爵，吾與爾羸之。其此之胃乎？

莊但問於先生曰：敢問□於古今之世，聞學談說之士，君子所以皆杖（？）焉，勞其四枳之力，渴其腹心

30. 而慮者，類非安樂而為之也。以但之私心論之，此大者求尊嚴顯貴之名， 細者欲富厚安樂［之］實。是以皆［行則必］勉輕奮，其所幸於天下者，殆此之為也。今易溓之初六，其辭

31. 曰：嗛嗛［君子］，用涉大川，吉。將何以此諭也？

子曰：夫物尊顯者，其心又不足者也。君子不然，焉不自明也，不自尊也，□□高世□ 嗛之初六，嗛之明夷也。聖人不敢又立也耳，以又知為无知

32. 也，以又能為无能也，以又見為无見也。憧焉无取設也，以使其下，所以治人請，群臣之偽也。嗛嗛君子者，夫［而］□□□然以不□□於天下，故箸多廣大，斿樂之鄉，不敢渝其身焉。

33. 是以天下驩然歸之而弗猒也。 用涉大川吉者，夫明夷，離下而川上。川者順也。君子之所以折其身者，明察所以□□［丑］。是以能既致天下之人而又之。且夫川者，下之為也。故曰用

34. 涉大川，吉。 子曰：能下人若此，其吉也。不亦宜乎？舜取天下也，當此卦也。子曰：蔥明敻知受以愚，博聞強試守［以淺，尊祿］貴富守以卑，若此，故能君人。非舜其孰能當之？

張射問

35. 先生曰：自古至今，天下皆貴盛盈，今周易曰：嗛，亨。君子又冬。敢問君子何亨於此乎？

子曰：善［此］問是也。 □□之執，列爵立之尊，明厚賞慶之名，此先君之所以勸其力也。

36. 宜矣，彼其貴之地，此非聖君之所貴也。夫聖君卑軆屈貌以舒孫，以下其人，能至天下之人而又之。［非聖君］孰能以此冬？

子曰：天之道，崇高神明而好下，故萬勿歸命焉。地之

37. 道，精博以尚而安卑，故萬勿得生焉。聖君之道，尊嚴敻知而弗以驕人，嗛然比德而好後，故□□□□ □。 易曰：溓，亨，君子又冬。

子曰：嗛者，溓然不足也。亨者，嘉好之會也。夫君人

38. 者以德下其人，人以死力報之。其亨也不亦宜乎？

子曰：天道毀盈而益嗛，地道銷［盈而］流嗛，［鬼神害盈而福嗛］，人道亞盈而好溓。溓者，一物而四益者也。盈者，一物而四損者也。故聖君以

39. 為豐茬，是以盛盈，使祭服忽，屋成加，宮成刊隅。溓之為道也，君子貴之。故曰：溓，亨，君［子又冬］。□□□□ □□下，非君子，其孰當之？

李羊問先生曰：易歸妹之上六曰：女承筐无實，士

40. 刲羊无血，无攸利。將以辭，是何明也？

歸妹上六：女承筐旡實，士刲羊无血，旡攸利。

子曰：此言君臣上下之求者也。女者下也，士者上也。承者［言］求焉。［匡无實者□也。刲］者，上求於下也。 羊者，眾也，皿者，卹也。攸者，所也。夫賢君之為列埶爵立

41. 也，與實俱。群臣榮其列，樂其實，夫人盡忠於上，其於小人也，必談博，知其又无，而□不可不求□□□□□□樂，以承上求，故可長君也。貪亂之君不然，群臣虛立，皆又外志，君无賞祿

42. 以勸之。其於小人也，賦斂无根，耆欲无猒，徵求无時，財盡而人力屈，不朕上求。眾又离心□而上□□□□□□其國，以及其身也。夫明君之畜其臣也不虛，忠臣之事其君也又實，上下迵實，此

43. 所以長又令名於天下也。夫忠言請愛而實弗隨，此鬼神之所疑也，而兄人乎？將何所利矣。［故易］曰：女承［筐］无實，士刲羊无血，无攸利。此之胃也。

孔子曰：夫无實而承之，无血而卦之，不亦不知乎？

44. 且夫求於无又者，此凶之所產也，善乎胃［之］无所利也。

子 曰：君人者又大德於臣而不求其報，則［不□□］要，晉齊宋之君是也。臣人者又大德於［□君而不求其報□則□□□□□□□□□□

45. 關龍逢王子比干五子［胥介］子隼是也。［夫］君人者又大德於臣而不求其報，生道也。臣者［又大德於君］而不求其報，死道也。是故聖君求報...

46. ...也，其在易也，覆之六二曰：休覆，吉。則此言以....也。又□□□□□□將何吉之求矣？

子曰：昔者先君....

47....［人言］而不相德（？），［人成］而不相怨，正之成也。故人［之］□□□□□□□□□□□□

猷恐人之不順也，故其在易也，［子曰：訟之六三曰：食舊德，貞厲。或從王］事，无成。

子

48. 曰食［舊德貞厲者］□□□□□□□□幹事，食舊德以自厲...也，不亦宜乎。

49.故曰：食舊德，貞厲。或從王事，无成。

子曰：恒之初六曰：敻恒，貞凶，无［攸利。子］曰：敻治［也］□□□□ □□□□人之所非也，凶必產［焉，故曰：敻恒凶，无攸］利。

子曰：恒之九三曰：不

50. 恒其德，或承之羞，貞［藺］。子曰：不恒其者，言其德行之无恒也。德行无道則親疏无辨，親疏无辨□□□□□□□何不閵，故曰：不恒其德，或［承之羞，貞閵。

子曰：恒］之九五曰：恒其德，貞，婦人

51. 吉，夫子凶。婦德，一人之為，［不］可以又它。又它矣，凶［必］產焉。故曰：恒其德貞，婦人吉。［其］男德不□□□□又弱，德必立而好比於人，賢不宵人得其宜□則吉，自恒也則凶。故曰：恒其德貞，婦人

52. 吉，夫子凶。

子曰：川之六二曰：直方大，不習，无不利。

子曰：直方者，知之胃也。不習者，□□□□□□人。无不利者，无過之胃也。夫羸德以與人過則失人和矣，非人之所習也，則近害矣。故

53. 曰：直方大，不習，无不利。

湯出守，東北又火。曰：彼何火也？又司對曰：漁者也。湯遂至□曰：子之祝□□□。曰：古蛛蝥作罔，今人之緣序，左者右者，尚者下者，衝突乎土哉，皆來乎吾罔。湯

54. 曰：不可！我教子祝之。曰：古者蛛蝥作罔，今人之緣序，左者使左，右者使右，尚者使尚，下者使下，［吾取其犯命］者以祭以且。諸侯聞之曰：湯之德及禽獸魚鱉矣，故共皮幣以進者卌又

55. 餘國。易卦其義曰：顯比，王用參毆，失前禽，邑不戒，吉。此之胃也。

西 人舉兵侵魏野而，□□□□ □□□□而遂出見諸大夫。過段干木之閭而式。其僕李義曰：義聞之，諸侯

56. 先財而後財＜身＞，今吾君先身而後財，何也？文侯曰：叚干木富乎德，我富於財；叚干木富乎［ 義，我富於地。吾聞段干木而不吾］為者也，義而不吾取者也。彼擇取而不我與者也。我求而弗

57. 得者也，若何我過而弗式也？西人聞之，曰：我將伐无道也，今也文候尊賢□□，故遂退兵。□□何何而要之局而冠之獄獄吾君敬女而西人告不足。 易卦其義

58. 曰：又覆惠心，勿問元吉，又復惠我德也。

吳王夫差攻。當夏，大子辰歸冰八管。君問左右：冰□□□□ □□□□注冰江中上流，與士飲其下流，江水未加清，而士人大說。

59. 斯壘為三遂，而出撃荊人，大敗之，襲其郢，居其君室，徒其祭器。察之則從八管之冰始也。...

易卦其義曰：鳴嗛，利用行師征國。

越王句賤即已克吳，環周而欲均荊方城

60. 之外。荊王聞之，恐而欲予之。左史倚相曰：天下吳為強，以戊戔吳，其銳者必盡，其餘不足［用］...也。是知晉之不能［踐尊］□□，［知］齊之不能隃騶魯而與我爭吳也，是恐而來觀

61. 我也。君曰：若何則可？左史倚相曰：請為長轂五百乘，以往分於吳地。君曰：若。遂為長轂五［百］...乘以往分於吳。曰：吳人□□□□而不服者，請為君服之。（按：服或作取）

曰：□。越王曰：天下吳為強，吾

62. 既戔吳，其餘不足以辱大國。士人請辤。

又曰：人力所不至，周車所不達，請為君服之。

王胃大夫重［曰：吳人］□□□不退兵。

［大夫］重曰：不可！天下吳為強，以我戔吳，吾銳者既盡，其餘不足用

63. 也，而吳眾又未可起也，請與之分於吳地，遂為封於南巢，至於北蔪，南北七百里，名之曰倚［相之封］。....

易卦［其義曰：睽］孤，見鬼豕負塗，載鬼一車，先張之柧，後說之壺。此之胃也。

64. 荊莊王欲伐陳，使沈尹樹往觀之。沈尹樹反至令曰：其城廓脩，其倉實，其士好學，其婦人組疾。

君［子□□曰］：如是則陳不可伐也。城廓脩，則其守固也。倉廩實，則人食足也。其士好學，必死上也。其婦人組［疾則］財足也。如是則陳不可伐也。

沈尹樹曰：彼若若君之言，則可也。彼與君之言之異。城廓脩，［則］□□人力渴矣。倉廩實，［則取］之人也；其士好學，則又外志也；其婦人組疾，則士祿不足食也。

66. 故曰：陳可伐也，遂舉兵伐陳，克之。 易卦其義曰：入於左腹，穫明夷之心，于出門廷。

趙間子欲伐衛，使□□史黑［往視之，期］卅日，六十日焉反。間子大怒，以為又外志也。史黑曰：吾君殆乎大過矣！率使

67. 據柏王相，子路為浦，孔子客焉，史子突焉，子贛出入於朝而莫之留也。此五人也，一治天下者也，而今者皆在衛，是□□□□□毋又是心者，侃□□而伐之乎？易卦其義曰：觀國之光，利用

68. 賓于王。

易曰：童童往來，仁不達也。不克征，義不達也。其行塞，道不達也。不明晦，明不達［也。 □□□□，仁達］矣。直方大［不］習，義達矣。自邑告命，道達矣。觀國之光，明達矣。


## 昭力

1. 昭力問曰：易又鄉大夫之義乎？子曰：師之左次，與闌輿之率，與豶豕之牙，參者，大夫之所以治其國而安其［家君者也］。昭力曰：可得聞乎？子曰：昔之善為大夫者，必敬其百姓之順德，忠信以先之，脩其兵甲

2. 而率之，長賢而勸之，不乘朕名以教其人，不羞卑隃以安社稷。其將稽誅也，吐言以為人次；其將報□［也］□，一以為人次，其將取利，必先其義，以為人次。易曰：「師左次，无咎。」師也者，人之聚也。次

3. 也者，君之位也。見事而能左其主，何咎之有？問闌輿之義。子曰：上正率國以德，次正率國以力，下正率國以兵。率國以德者，必和其君臣之節，不［以］耳之所聞敗目之所見，故權臣不作。同父子之

4. 欲，以固其親，賞百姓之勸，以禁諱教。察人所疾，不作苛心。是故大國屬力焉，而小國歸德焉。城郭弗脩，五兵弗底（實），而天下皆服焉。易曰：「闌輿之率，利有攸往。」若輿且可以闌然率之，況侃以

5. 德乎？可不共之有？

又問：豶豕之牙，何胃也？子曰：古之仗強者也，仗強以侍難也。上正率兵而弗用，次正用兵而弗先也，下正銳兵而后威。幾兵而弗用者，調愛其百生而敬其士臣，強爭其時而讓其

6. 成利。文人為令，武夫用圖。脩兵不解，卒伍必固。權謀不讓，怨弗先昌。是故其士驕而不傾，其人調而不野。大國禮之，小國事之，危國獻焉，力國助焉，遠國依焉，近國固焉。上正陲衣常以來

7. 遠人，次正橐弓矢以伏天下。易曰：「豶豕之牙，吉。」夫豕之牙，成而不用者也。又芺而后見。言國脩兵不單而威之胃也。此大夫之用也，鄉大夫之事也。

昭力問曰：易又國君之義乎？子曰：師之「王參賜命」

8. 與比之「王參毆」，與柰之「自邑告命」者，三者國君之義也。

昭力曰：或得聞乎？

子曰：昔之君國者，君親賜其大夫，大夫親賜其百官，此之胃參袑。君之自大而亡國者，其臣厲以冣謀。君臣不相知，

9. 則遠人无勸矣。乳之所生於忘者也。是故君以覆愛人為德，則大夫共惠，將軍禁單。君以武為德，則大夫薄人，將軍□柢。君以資財為德，則大夫賤人，而將軍走利。是故失國之罪，必在君之

10. 不知大夫也。易曰：「王參賜命，无咎。」為人君而能亟賜其命夫（无）國何失之有？

又問：比之王［參］毆，何胃也？子曰：昔者明君，［召］人以察，教之以義，付之以，殺當罪而人服，君乃服小節。以先人曰：義

11. 為上，且猷又不能。人為下，何无過之又？夫失之前，將戒諸後，此之胃教而戒之。易［曰］：「比之王參毆，失前禽，邑人不戒，吉」。若為人君毆省（者）其人孫戒在前，何不吉之有？

又問：柰以之「自邑告命」

12. 何胃也？

子曰：昔之賢君也，明以察乎人之欲惡，《詩》《書》以成其慮，外內親賢以為紀剛，夫人弗告則弗識，弗將不達，弗遂不成。易曰：柰之「自邑告命，吉」，自君告人之胃也。

昭力問先

13. 生曰：君鄉大夫之事，既已聞之矣，易或又乎？子曰：士數言數百，猷又所廣用之，兄於易乎？比卦六十又二冬，六合之內，四勿之卦，何不又焉？旅之潛斧，商夫之義也。无孟之卦，邑塗之義也。

14. 不耕而穫，戎夫之義也。良月幾望，処女之義也。　

《昭力》　六千 


